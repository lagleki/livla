mele kalri canko fi'e /was ci'a/ la sakis. vau
ni'oni'o lu lemi rirme'i bazi dizlo klama doi mestr.natl. li'u se
bacru le clite ke jikca kufra citni'u noi ke'a li pamu cu nanca  .i
lu .ei do troci lenu do cabi'ibaxipa renvi lenu mi jikca li'u se
bacru
.i la fremtn.natl. goi fo'a troci lenu cusku le drani poi ke'a cu
ge cusku pluka le cavi /was cavizi/ tunbyti'u gi na'eke /was nake/ jikca xlali le bavi /was bavizi/
rirme'i  .i secau lenu fo'a cusku kei fo'a senpi lenu le porsi nu
jikri'i vitke lei pu na penmi kei cu sidju le xanka ve mikce poi
fo'a ca troci co se mikce
ni'o lu ru'a mi djuno ledo bavu /was bavuza/ tcini li'u lefo'a goi le go'i ku
mensi pupu se bacru mu'i lenu fo'a ca binxo co bredi lenu xabju
klama le puxirejeva nurma ke snura stuzi  .i lu do bava jikca
najenai tavla su'o jmive prenu  .i ledo ni xanka kei cu zenba ri'a
lenu ranji badri  .i da'i .ei mi ba dunda fi do fe lei pemydjuxa'a
be fe ro leva prenu poi pu jikca se penmi mi  .i su'o ri cu sei dei
jetnu befi leimi se morji se'u pu mutce pluka li'u
ni'o la fremtn. puxiso'e pensi lu xu la mezyz. sepltn. ne le ninmu
poi fo'a dunda fi ke'a fe pa le pemdjuxa'a ku'o cu cmima lei pluka
li'u
.i lu xu do pu penmi so'i le vi /was viza/ prenu li'u preti fi le tunbyti'u
mu'i lenu ri ca pajni leni na sance jikca kei le banzu
.i lu go'i ji'ino prenu li'u se bacru la fremtn.  .i lu lemi mensi
puvi /was viza/ xabju la REKtoris. pu le puzi nanca vomei  .i ra pu dunda
su'o pemdjuxa'a befe su'o le vi /was viza/ prenu li'u  .i romoi jufra bacru
ci'o lenu selbirti xenru
.i lu ja'o /was ju'e/ do djuno le ji'inomei xu lemi rirme'i li'u ranji jmina
preti se bacru le clite ke jikca kufra citni'u
.i lu go'i lo su'emei po'u lera cmene .e lera judri li'u tugni se
danfu le vitke  .i fo'a pensi kucli lenu la mezyz.sepltn. goi ko'u
cu speni gi'a mroselspe   .i da poi na kakne co se skicu zi'e pe le
kumfa cu stidi leka nanmu xabju
.i lu leko'u goi ra banli betri cu fasnu puca le pu nanca be li ci
boi /added/
seisa'a se cusku be le citno  .i la'edi'u balvi lenu ledo mensi vi
xabju li'u vau
.i lu ki'a leko'u betri vau li'u preti fi la framtn.  .i ki'u da fo le
vi /was vive'a/ surla nurma stuzi fa lei betri cu simlu lo fange
.i lu se lakne lenu do kucli lenu mu'i ma mi'a rinka lenu leva
canko cu ranji le kalri kei le mela aktobr. lecysoltei li'u se
bacru le tunbyti'u noi ke'a ca farja'o le barda fasyvroca'o noi
lamji le saurfoi
.i lu .i'e leni glare cu zmadu lo'e ni ca citsi glare seisa'a se
cusku be la fremtn.  .i ji'a xu le va canko fi da ckini fe le betri
li'u vau



.i /added/
lu tai lenu va canko pagre ku cazi le satci cibnanca purci ku ko'a
goi ge leko'u speni gi leko'u re citno bruna cu cliva zukte fi le
leca djedi ku terdanti nunkalte
.i ko'a ko'a noroi xruti  .i ca lenu ko'a cu ragve klama fo le
rancimdre foldi fe leko'a selneirai ke cpirsnaipe katstu kei ro le
cimei cu se ri'usrutu'o lo nurcau rancimderke'a  .i ca le pu
kufrydukti je carvi crisa sei se djuno se'u loi stuzi poi ke'a cu
snura ca lei drata nanca cu suksa je nalseljde nalsarji  .i leko'a
xadni cu noroi se facki  .i la'edi'u kufrydukti pagbu li'u se bacru
le tunbyti'u goi fo'e  .i le voksa be le citno cazi binxo co ckaji
leka jikca kufra na.e leka ci'orja'o co dirsre remna  .i fo'e bacru
lu la selke'i rirme'i cu roroi krici lenu ko'a ba xruti ko'a ca lo
ba djedi  .i ko'a noi se kansa le cmalu je bunre pangerku poi ke'a
se cirko fau /was fa'u/ lenu ke'a kansa ko'a cu dzukla levi nenri fo leva
canko ta'i le purci po ko'a  .i la'edi'u cu krinu lenu le canko cu
kalri ranji fi ro le vanci pagbu pe ze'o le ctebixtei
.i la selke'i je selnei rirme'i goi ko'u puta'e tavla mi lesu'u
cliva ne pu'e lenu ge leko'u speni goi ko'e cu kansa ponse leko'e
blabi je jacnalgre gacko'a noi ke'a dandu leko'e birka gi la ranis.
po'u leko'u citrai bruna goi ko'i cu sanga lu doi brtis. mu'i ma
do plipe li'u noi roroi se sanga semu'i lenu zdifanza ko'u ku mu'i
lenu ko'u xusra lenu le nunsanga cu fanza ko'u  .i sei ko djuno be
la'edei so'uroiku ca lei bifcau je smaji vanci poi ke'a simsa ti
ku'o mi piso'aroi pencauji'i lenu ro ko'a ba dzugre leva canko li'u



ni'o fo'e sisti tai lo cmalu nu desku  .i la fremtn. surlybi'o va'o
lenu le rirme'i cu so'irzu'edzukla le kumfa nenri tai lo gunma be
loi xernuncru pe mu'i lenu ko'u lerci lenu ko'u klama ti
.i lu mi pacna lenu la viras. capu zdile do li'u se bacru ko'u
.i lu ra capu carmi cinri li'u se bacru la fremtn.
.i lu mi pacna lenu do na se fanza le kalri canko seisa'a sutra se
bacru be la mezyz. sepltn.  .i lemi speni ce bruna goi ko'a cu
zvati le selxa'u bazi leinu seldantysazri  .i ko'a roroi nerkla fo
ta  .i ko'a pu bartu ca lei cimynalsai foldi seni'i lenu ko'a ba
galfi fi lo naljinsa kalsa fe lemi selke'i lolbu'u  .i simsa leka
medo po'u loi nanmu kei vau xu li'u vau
.i ko'u gleki rajyta'a fi leinu seldantysazri .e le cipni ka
so'umei .e leka cumki loi datka ca le dunra  .i ga'a la fremtn. goi
fo'a la'edi'u curve ka nalpu'a  .i fo'a camtcu je su'episo'emei bo
snada troci lenu fo'a galfi lenu terta'a kei lo mroru'i ckamu nu
terta'a  .i fo'a sanji lenu lefo'a selvi'e capu su'episo'umei jundi
kei .e lenu leko'u kanla ru'i midyctarmu'u fo fo'a fi le kalri
canko .e levu saurfoi  .i fo'a birti lenu lefo'a vitke pe ca leca betri
nacykefydei cu xlafunca cunkemdimnyfau
.i lu lei mikce cu tugni ri lenu ri mikce mi fo lonu mulno surla .e
lonu menli ci'ordu'e claxu .e lonu mi rivbi roda poi simsa lonu
vlile slugu'a li'u nuzba fi la fremtn. noi ke'a cu jinvi le
su'episo'imei kampu jifselkri po'u lenu loi roroi penmi .e loi
paroi cunpenmi cu nuzyxagji ro lo cmalu tcila be lei terbi'a .e lei
termikce .e leiri rinka je velmikce  .i lu sera'a lemi ctipla ru cu
na mutce tugni li'u se mi'acru fo'a
.i lu xu na go'i li'u se bacru la mezyz. sepltn. sepi'o lo voksa
poi cazi basti lo nalselcni nunva'u  .i ko'u suksa lenu binxo lo
cikna jundi  .i go'i mu'inai le se bacru be la fremtn.
.i lu ko'a vize'o klama ca .uo ku seisa'a se laucru be ko'u se'u
cazi le tcatytei  .i .ienaipei ko'a simsa zo'e poi ke'a cimdre se
gacri ji'e le kanla li'u vau


.i la fremtn. piso'umei desku ri gi'e carna zu'i le tunbyti'u sekai
leka firsku poi se djica fo'a lenu cusku leka ci'orkansa jimpe  .i
le citno cu caicta da pe vije'oza le kalri canko sekai leka lo
cfipu ka teprai cu se jarco lefo'e kanla  .i sekai leka lenku jenca
co velskicycau nunte'a ku la fremtn. carna le seltse gi'e catlu
fa'a le se go'i
.i va'o le manbi'o vanci ku lo ci remtra goi ko'a cu dzukla fo le
saurfoi vaze'i /was vazai/ le canko  .i roda po'u pa le cimei cu bevri lo
terdanti ni'a /was seni'a/ leda birka  .i pa le cimei cu mi'arbe'i lo blabi
kosta noi dandu leri janco  .i lo tatpi ke bunre pangerku ca vaze'i /was vazi/
ranji leko'a jafti'e  .i sekai leka sancau ku ko'a jbibi'o le zdani
.i lo ruble je citno voksa cu sagysku ra'i lei manku fe lu mi pu
cusku lu doi brtis. mu'i ma do plipe li'u li'u
.i la fremtn. cilce jgari lefo'a grana .e lefo'a mapku  .i le
zdacravro .e le cmaroi kacplu .e le crane folbimvro cu kandi selzga
velplu sepa'u lefo'a xalni nu ze'o bajra  .i lo relxilma'e sazri
noi ke'a klama fo le dargu cu bai nerbi'o le spabi'u mu'i lenu zu'i
rivbi lo bazi nu janli
.i lu vi stuzi mi'a doi lami dirba seisa'a se bacru be le bevri be
le blabi cavykosta be'o noi ke'a nerkla fo le canko se'u noi ke'a
piso'imei cimdre selgai  .i ku'i piso'e le cimdre cu sudga  .i ma
sukybajykla le bartu ca lenu mi'a vi klama li'u
.i lu fo'a goi lo traji nalfadni nanmu po'u la mestr. natl. cu go'i
seisa'a se bacru be la mezyz. sepltn.  .i pu tavla fi leri nunbi'a
.enai lo drata gi'e sukli'a secau lo litli'avla .a lo xervla ca
lenu do vi klama  .i lakne jinvi lenu fo'a pu viska lo ru'ipre li'u
.i lu mi stidi lenu le pangerku cu mukti seisa'a seke smaci'o bacru
le tunbyti'u  .i fo'a fi mi skicu fe lenu fo'a camte'a loi gerku
.i paroiku fo'a seke jersi kalte vave'a /was vazaive'a/ lo mrofoi pe vi le
ri'emla be la ganjiz. fe lo cilce gerku girzu  .i fo la'edi'u nitcu
fa fo'a fe lenu caze'a le nicte cu stali vize'i /was vizi/ lo ninselkakpa
mroke'a va'o lenu lei gerku ca gekyki'a gi'e jdecisma gi'e sputu
vau ve'ijega'u fo'a  .i la'ede'u cu banzu lenu roda xalni li'u
.i leka finti loi cizra lisri ze'i lo cmalu temci cu ka fo'e se
certu steci
